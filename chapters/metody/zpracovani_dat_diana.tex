\subsection{Zpracování exportovaných segmentů biosignálů}
\label{subsec:prezpracovani_segmentu}
Pro každého člena posádky byly exportovány segmenty biosignálů o délce 30s s
50\% překryvem na základě poznatků
v~\cite{Castaldo2019,Kim2021,Pecchia2018,Shaffer2020,Tervonen2021}. Zpracování
biosignálu vycházelo z metodiky popsané v sekci~\ref{sec:zpracovani_biosignalu}.
U každého segmentu proběhlo hodnocení jeho kvality podle dvou kritérií:
\begin{itemize}
      \item Hodnocení kvality \gls{EKG} signálu pomocí heuristické fúze a fuzzy
            komplexního hodnocení podle~\cite{Zhao2018}.
      \item Hodnocení detekovaných R vln z hlediska časové kontroly náhlých
            nefyziologických změn v po sobě jdoucích R-R intervalech.
\end{itemize}
Segmenty které vykazovali nežádoucí anomálie v rámci hodnotících kritérií byly
vyřazeny. Ze segmentů bylo dále vypočteno následně přes 100 různých parametrů
pro účely analýzy dat. Mezi tyto parametry patřily například běžné statistické
charakteristiky (průměr, medián, směrodatná odchylka a další) nebo nelineární a
časové \gls{HRV} parametry. Zpracované segmenty byly zároveň anotovány, a to z
hlediska spánkového cyklu. Dále byly identifikovány a označeny v časech
kognitivních testů. Z časových důvodu nebyly pro účely této práce ostatní
aktivity během mise anotovány, i přes dostupnost kamerových záznamů. Seznam
všech počítaných parametrů je součástí přílohy v souboru
\texttt{all\_params.csv}.

\subsection{Čistění dat}
\label{subsec:cisteni_dat}
Ze souborů vypočtených parametrů byly vynechány všechny parametry, jejichž
sloupce obsahovali \texttt{NaN} hodnoty. Dále byly parametry korelovány a
odstranili se ty, které byly vzájemně dokonale korelované ($|r| > 0,999$). Poté
se odstranili odlehlé hodnoty na základě absolutní odchylky mediánu od mediánu.

\subsection{Sledované veličiny}
\label{subsec:sledovane_veliciny}
Pro účely analýzy \gls{NPF} adaptace subjektů v průběhu mise byly na
základě~\cite{Pereira2017,Shaffer2017} vybrány a sledovány především následující
\gls{HRV} parametry:
\begin{itemize}
      \item \textbf{SDNN} --- Standardní odchylka normálních R--R intervalů (tedy
            N--N).
      \item \textbf{RMSSD} --- Odmocnina ze středního kvadratického rozdílu mezi
            po sobě následujícími N--N intervaly.
      \item \textbf{pNN50} --- Procento po sobě následujících N--N intervalů,
            které se od sebe liší o více než 50~ms.
      \item \textbf{HF} --- Vysokofrekvenční složka výkonu variability srdeční
            frekvence.
\end{itemize}

\subsection{Analýza dat mise}
\label{subsec:analyza_diana}
Vzhledem k nereprezentativnosti a nepopsanosti dat byly primárně pro potřeby
jejich analýzy namísto statistických testů a dalších nástrojů použity zejména
vizuální metody. Pro zobrazení denního vývoje v rámci sledovaných parametrů byly
vypočtené parametry agregovány mediánem na úrovní hodin i dnů. Vizualizace byla
v tomto případě spojena i s výsledky statistického modelování popsaného v
následující sekci. Pro účely vizuální analýzy byly použity i krabicové grafy.

Dále byly identifikovány, exportovány a vizualizovány segmenty biosignálů v
časech, kdy subjekt vykonával \gls{NPF} baterii testů. Segmenty byly
vizualizovány taktéž využitím krabicových grafů. Výsledky v rámci vizuálních
analýz se nacházejí v sekci~\ref{sec:vysledky_vizual} a dále jsou probírány v
samotné diskuzi.

\subsection{Hypotetické modelování dat}
\label{subsec:tvorba_modelů}
Ke zkoumání vztahu mezi vybraným sledovaným parametrem napříč jednotlivými dny v
rámci obou skupin, mateřské lodi a přistávacího modulu, byl vytvořen
víceúrovňový lineární smíšený model. Nechť $Y$ je hodnota závislé proměnné (tj.
\enquote{vybraný sledovaný parametr}). Po zahrnutí interakce dnů a skupin lze
lineární smíšený model zjednodušeně vyjádřit následovně:
\begin{equation}
      Y = \beta_{0}+\beta_{1} {d}+\beta_{2} {s}+\beta_{3} {d} {s} + u_{0} + u_{1}d + \epsilon, \quad \epsilon \sim \mathcal{N}\left(0, \sigma^2\right)
\end{equation}
kde $\beta_i$ jsou koeficienty fixních efektů, $\epsilon$ je člen reziduální
chyby a $d, s$ označují fixní efekty den a skupinu. Náhodné efekty jsou označeny
jako $u_0, u_1$. Dále je přítomna zmíněna interakce v podobě zahrnutí
interakčního členu $d \cdot s$. To znamená, že kromě samostatného modelování
vlivu \enquote{dne} a \enquote{skupiny} model zohledňuje také případnou
interakci mezi nimi. Jinými slovy, model počítá s možností, že vliv
\enquote{dne} na proměnnou odezvy (závislou proměnnou) se může lišit v
závislosti na úrovni \enquote{skupiny}. Zároveň díky zvoleným náhodným efektům
je dovoleno individuálním rozdílům u každého subjektu na úrovni dnů.

Výsledky modelování jsou uvedeny v sekci~\ref{sec:vysledky_lmm} a rozebrány v
diskuzi. Modelování bylo realizováno v programovém jazyce R. Vzhledem k tomu, že
se lineární smíšené modely řadí mezi statistické metody, tak jsou samostatně
popsány v sekci~\ref{sec:statisticke_metody}.